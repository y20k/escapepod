Escapepod, herkesin hoşuna gitmeyebilecek sadelikten yana bir yaklaşıma sahip bir podcast oynatıcısıdır. Uygulamanın yalnızca tek bir ekranı vardır. Oynatma denetimleri ve her biri en son beş bölümü gösteren podcast listesi. Escapepod'un podcast keşfetme özelliği yoktur. Yalnızca çok basit bir arama seçeneği sunar ve bir web tarayıcısında dokunduğunuzda RSS podcast bağlantılarını açar.


SIK SORULAN SORULAR

ESCAPEPOD'DA OYNATMA KUYRUĞU VAR MI?
Escapepod'un basit bir sonraki özelliği vardır. Başka bir bölümü dinlerken bir bölüm üzerinde oynat'a dokunun. Bir sonraki sıraya ekleme seçeneğiniz olacak.

ÖNTANIMLI AYARLAR NELERDİR?
- Otomatik güncelleme dosyaları hücresel ağ üzerinden indirmez
- Escapepod öntanımlı olarak yalnızca iki bölümü saklar

ESCAPEPOD İKİ BÖLÜMDEN FAZLASINI SAKLAYABİLİR Mİ?
Escapepod sakladığı bölümlerin sayısını azaltmaya çalışır. Bunun için kurallar aşağıdaki gibidir:
- Escapepod en son iki bölümü saklar
- Başlatılan veya elle indirilen bölümler de saklanır
- Kullanılabilen (ve tutulan) en fazla bölüm sayısı beştir

ESCAPEPOD OPML BİÇİMİNİ DESTEKLİYOR MU?
OPML değişim biçimini kullanarak bir podcast listesini içe aktarabilirsiniz. Bir dosya yöneticisi kullanarak bir OPML dosyasını açın ve işleyici olarak Escapepod'u seçin. Geçerli podcast koleksiyonu Ayarlar aracılığıyla dışa aktarılabilir. Ayrıca Escapepod, /Android/data/org.y20k.escapepod/files/collection/ konumunda güncel bir OPML dosyası tutar.

X PODCAST'İNİ EKLEYEMİYORUM. NEDEN?
Lütfen şu anda çalışmayan podcast akışlarını "Feed Issue" GitHub Sorun şablonunu (https://github.com/y20k/escapepod/issues/) kullanarak bildirin. Not: Escapepod, video podcast'lerini desteklemez.

PODCAST ARAMA SONUÇLARI NEREDEN GELİYOR?
Escapepod, gpodder.net (https://gpodder.net/directory/) çevrim içi veri tabanında arama yapar. Bu arada, dinlemek için yeni şeyler arıyorsanız gpodder.net harika bir sayfadır.
