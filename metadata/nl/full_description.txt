Escapepod is een podcastspeler met een minimalistisch uiterlijk, wat niet iedereen zal waarderen. De app bestaat slechts uit 1 scherm: afspeelbediening en een lijst met podcasts die de 5 recentste afleveringen toont. Escapepod heeft geen functie om nieuwe podcasts te ontdekken. Wél is er een eenvoudige zoekfunctie en ondersteuning voor het openen van rss-podcastlinks vanuit een webbrowser.


VEELGESTELDE VRAGEN

IS ER EEN AFSPEELWACHTRIJ IN ESCAPEPOD?
Escapepod toont alleen de volgende aflevering in de wachtrij. Druk tijdens het luisteren op een andere aflevering om deze toe te voegen aan de wachtrij.

WAT ZIJN DE STANDAARDINSTELLINGEN?
- Automatisch bijwerken downloadt geen bestanden via mobiel internet
- Escapepod bewaart slechts twee afleveringen

ESCAPEPOD BEWAART SLECHTS TWEE AFLEVERINGEN?!
Escapepod probeert het aantal opgeslagen afleveringen te beperken. Zó werkt dat:
- Escapepod bewaart de twee recentste afleveringen
- Afleveringen die je aan het beluisteren bent en handmatig gedownloade afleveringen worden ook opgeslagen
- Het maximale aantal beschikbare afleveringen is 5

ONDERSTEUNT ESCAPEPOD OPML?
Ja. Je kunt opml-bestanden importeren of de huidige podcastverzameling exporteren via de instellingen. Daarnaast kan Escapepod een bijgewerkt opml-bestand opslaan in /Android/data/org.y20k.escapepod/files/collection/.

IK KAN PODCAST X NIET TOEVOEGEN; WAT NU?
Geef dit aan mij door op GitHub middels het issuesjabloon 'Feed Issue' (https://github.com/y20k/escapepod/issues/). Let op: Escapepod heeft geen ondersteuning voor videopodcasts.

WAAR KOMEN DE ZOEKRESULTATEN VANDAAN?
Escapepod doorzoekt standaard de databank van Podcastindex.org (https://gpodder.net/directory/), maar er is ook een instelling om de databank van gpodder.net (https://gpodder.net/directory/) te doorzoeken.
